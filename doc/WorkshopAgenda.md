# Warsztaty: Nowoczesne programowanie w Delphi

### Zaproszenie

Czy pamiętacie jak 20 lat temu po raz pierwszy zobaczyliście demo Delphi? Dla większości najbardziej szokujący był niesamowity wzorzec: TDataSet + TDataSource + TDBGrid. Zaskakująca była prostota tego układu, a przy tym jego szerokie możliwości oraz to, że pracował z dowolną bazą danych. Gdy odkryliście możliwości jakie dają zdarzenia tych komponentów to zapewne byliście pewni, że oglądacie przełomowe narzędzie. Faktycznie tak było z Delphi. Dwadzieścia lat w informatyce to wieczność, ale mimo to wzorzec wprowadzony w Delphi 1 przetrwał do dzisiaj i jest nadal niesamowicie skuteczny (w pewnych zastosowaniach). 

W ciągu ostatnich dwóch dekad narzędzia programistyczne bardzo się zmieniły, zmieniło się także podejście zespołów IT do tworzenia oprogramowania. Język Delphi uległ także bardzo dużym zmianom na przestrzeni ostatnich lat i choć udostępnia obecnie zupełnie nowe możliwości to większość programistów nie korzysta z nowej funkcjonalności, a ich styl pracy nie zmienił się od lat. Aby nie zostać w tyle za innymi i sprostać oczekiwaniom klientów, konieczne jest zarówno unowocześnienie tworzonego kodu, jak też wprowadzenie pewnych zmian do warsztatu pracy oraz organizacji działania zespołu. 

### O warsztatach

**BSC Polska** zaprasza programistów Delphi na *darmowe warsztaty*, podczas których pokażemy jak w praktyce używać nowe możliwości języka Delphi oraz jak zorganizować pracę zespołu, wprowadzając: przeglądy kodu źródłowego, automatyczne testy, lokalne i wspólne repozytorium kodu, jak rejestrować drobne zmiany, pracować w parach oraz dzielić duże bloki kodu na mniejsze. To wszystko zobaczycie w praktyce w czasie prezentacji - to jednak nie wszystko, równocześnie będziemy starali się zadbać by efektem naszej pracy był czysty i solidny kod źródłowy.


| DATA | GODZINA | MIASTO | MIEJSCE |
|-|-|-|-|
| 12 września 2018 | 10:00-14:00 | Warszawa | [Golden Floor Tower](https://www.goldenfloor.pl/centrum/golden-floor-tower/) |
| 19 września 2018 | 10:00-14:00 | Katowice | [Park Hotel Diament Katowice](http://www.hotelediament.pl/hotele/park-hotel-diament-katowice/) |

### Dlaczego warto przyjść?

* Aby nie stać się "dinozaurem" informatyki. Możesz zacząć pracować nowocześniej w Delphi tak jak Twoi koledzy programujący w Ruby, JavaScript, Go i wielu innych językach.
* Aby wykorzystać nowe możliwości języka Delphi. Warsztaty mają zmienić Twoje spojrzenie na to jak powinno się, a jak nie powinno programować w środowisku Delphi. 
* Aby nabrać odwagi do wprowadzania zmian w Twojej firmie. Nie będziesz pierwszy na tej drodze. Ci którzy już spróbowali za nic nie chcą wracać do spaghetti kodu pisanego w zdarzeniach ;-)

### Przygotowania do warsztatu

Strona o przygotowaniach: [informacje i dyskusja w serwisie reddit.com](https://www.reddit.com/user/BogdanPolakBSC/comments/9cwjvr/) 

[![reddit button](assets/images/reddit-button.png)](https://www.reddit.com/user/BogdanPolakBSC/comments/9cwjvr/)

Pytania i dyskusję na temat przygotowań proszę wpisywać jako komentarze pod artykułem reddit.com. Jeśli jeszcze nie korzystałeś z serwisu reddit.com to aby rozpocząć wpisywanie komentarzy wystastarczy przejść krótką rejestrację klikając na [BECOME A REDDITOR].

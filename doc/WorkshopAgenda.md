# Warsztaty: 

## Nowoczesne programowanie w Delphi - Druga Edycja

## Zaproszenie

Czy pamiętacie jak 20 lat temu po raz pierwszy zobaczyliście demo Delphi? Dla większości najbardziej szokujący był niesamowity wzorzec: TDataSet + TDataSource + TDBGrid. Zaskakująca była prostota tego układu, a przy tym jego szerokie możliwości oraz to, że pracował z dowolną bazą danych. Gdy odkryliście możliwości jakie dają zdarzenia tych komponentów to zapewne byliście pewni, że oglądacie przełomowe narzędzie. Faktycznie tak było z Delphi. Dwadzieścia lat w informatyce to wieczność, ale mimo to wzorzec wprowadzony w Delphi 1 przetrwał do dzisiaj i jest nadal niesamowicie skuteczny (w pewnych zastosowaniach). 

W ciągu ostatnich dwóch dekad narzędzia programistyczne bardzo się zmieniły, zmieniło się także podejście zespołów IT do tworzenia oprogramowania. Język Delphi uległ także bardzo dużym zmianom na przestrzeni ostatnich lat i choć udostępnia obecnie zupełnie nowe możliwości to większość programistów nie korzysta z nowej funkcjonalności, a ich styl pracy nie zmienił się od lat. Aby nie zostać w tyle za innymi i sprostać oczekiwaniom klientów, konieczne jest zarówno unowocześnienie tworzonego kodu, jak też wprowadzenie pewnych zmian do warsztatu pracy oraz organizacji działania zespołu. 

## O warsztatach

**BSC Polska** zaprasza programistów Delphi na *darmowe warsztaty*, podczas których pokażemy jak w praktyce używać nowe możliwości języka Delphi oraz jak zorganizować pracę zespołu, wprowadzając: przeglądy kodu źródłowego, automatyczne testy, lokalne i wspólne repozytorium kodu, jak rejestrować drobne zmiany, pracować w parach oraz dzielić duże bloki kodu na mniejsze. To wszystko zobaczycie w praktyce w czasie prezentacji - to jednak nie wszystko, równocześnie będziemy starali się zadbać by efektem naszej pracy był czysty i solidny kod źródłowy.

Zapraszamy Państwa na drugą edycję warsztatów. Dwa pierwsze pozwoliły nam zgromadzić bardzo cenne doświadczenia, które wpłynęły na rozwinięcie omawianego materiału oraz usunięcie elementów zajmujących wiele cennego czasu warsztatowego. Z tego powodu warto przyjść drugi raz na ten warsztat, nawet jeśli już wcześniej, byliście w Warszawie lub w Katowicach (we wrześniu).


| DATA | GODZINA | MIASTO | MIEJSCE |
|-|-|-|-|
| 4 grudnia 2018 | 10:00-14:00 | Warszawa | Ibis Styles Wrocław |
| 5 grudnia 2018 | 10:00-14:00 | Katowice | Novotel Malta Poznań |

## Dlaczego warto przyjść?

* Aby nie stać się "dinozaurem" informatyki. Możesz zacząć pracować nowocześniej w Delphi tak jak Twoi koledzy programujący w Ruby, JavaScript, Go i wielu innych językach.
* Aby wykorzystać nowe możliwości języka Delphi. Warsztaty mają zmienić Twoje spojrzenie na to jak powinno się, a jak nie powinno programować w środowisku Delphi. 
* Aby nabrać odwagi do wprowadzania zmian w Twojej firmie. Nie będziesz pierwszy na tej drodze. Ci którzy już spróbowali za nic nie chcą wracać do spaghetti kodu pisanego w zdarzeniach ;-)

## Przygotowania do warsztatu

Uczestnik warsztatów może wybrać jeden z dwóch trybów pracy (jedną z ról):
**obserwator** lub **aktywny programista**. Uczestniczenie w warsztatach w każdej z obu ról ma sens. Jednak zachęcamy do aktywnego uczestnictwa, choć wymaga to więcej pracy. 

* **Obserwator** będzie mógł w spokoju śledzić pracę trenera oraz aktywistów, dzięki temu nie przeoczy żadnych ważnych treści.

* **Aktywny programista** będzie mógł w praktyce wypróbować nowe umiejętności, jednak musi przygotować swoje stanowisko pracy i zabrać na warsztaty tak przygotowany laptop. Uwaga! Nie gwarantujemy możliwości wsparcia każdego uczestnika przez trenera, to nie jest szkolenie!

Przygotowania do warsztatu są opisane w warsztatowym repozytorium na GitHub:

https://github.com/bogdanpolak/warsztat-q4-2018/blob/master/doc/Configuration.md